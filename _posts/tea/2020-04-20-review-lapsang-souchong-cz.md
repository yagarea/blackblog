---
title: "Lapsang Souchong"
category: "Tea"
language: "CZ"
bilingual: "/review-lapsang-souchong-en/"
comments: True
layout: tea-review


photos:
- "/assets/img/tea/lapsang-souchong/all.jpg"
- "/assets/img/tea/lapsang-souchong/dry-leaf.jpg"
- "/assets/img/tea/lapsang-souchong/liquor.jpg"
- "/assets/img/tea/lapsang-souchong/wet-leaf.jpg"

info:
- { title: "Název", text: "Lapsang Souchong" }
- { title: "Význam", text: "Hrubé čajové lístky z vysokých hor" }
- { title: "Typ", text: "Uzený černý čaj" }
- { title: "Kultivar", text: "Xiaozhong" }
- { title: "Blend", text: "Ne" }
- { title: "Forma", text: "Sypaný" }
#- { title: "Míra oxidace", text ""}
- { title: "Cena", text: "138 Kč/100g"}

origin:
- { title: "Místo původu", text: "Čína, provincie Fujian" }
- { title: "Ročník", text: "2018" }
- { title: "Nadmořská výška", text: "1800 m" }
- { title: "Prodejce", text: "Oxalis" }
- { title: "Odkaz", text: "Link", link: "https://oxalis.cz/cs/lapsang-souchong-uzeny-caj-1-kg-8594045066500-209.htm/" }

brewing:
- { title: "Styl louhování", text: "Gong Fu" }
- { title: "Teplota vody", text: "90 °C" }
- { title: "Množství čaje", text: "3 g" }
- { title: "Množství vody", text: "cca 150 ml" }
- { title: "Doba louhování", text: "20 s" }
- { title: "Počet nálevů", text: "3" }
- { title: "Voda", text: "filtrovaná" }

EyeDryLeaf: "Ebenově hnědá je dominována sametovou černou. Lístky jsou velmi tenké a svraštělé. Celá směs se skládá asi z 5 milimetrových kousků. Jejich velikosti mají velmi malé rozdíly. Vzácně můžeme najít i malé karamelově hnědé větvičky. "
EyeWetLeaf: "Lístky se rozbalily a nabyly objem. Ustoupila temná černá a dala prostor dřevěně hnědé. Lístky jsou na pohled velmi hebké a lesknou se jako by byly glazurované. Celkově povrch připomíná povrch drahého, dobře udržovaného piána."
EyeLiquor: "Velmi tmavá hnědo-černá barva. Jako tmavý med nebo zralá whisky."

NoseDryLeaf: "Velmi intenzivní vůně, které Vás praští ihned po otevření nádobky s čajem. Aroma obsahuje uzený sýr, spálený papír a cigaretový kouř v baru. Není divu, že jeho velkým fanouškem byl Winston Churchill. I tak je to ale zajímavé a příjemné aroma."
NoseWetLeaf: "Po zalití pronikavé aroma vyplnilo celou místnost. Můžete cítit vůni pálení čerstvého mokrého dřeva, hutné doutníky a připečený perník. Ještě když jsem dvě hodiny poté vstoupil do místnosti, kde jsem čaj vařil, měl jsem pocit, jako když jsem v létě u táboráku."
NoseEmptyCup: "Vůně lékořice a čerstvě pořezaného jehličnatého dřeva. Nezanedbatelná je i vůně ostružinového listí."

MouthTexture: "Silná a tvrdá textura. Až nepřehlédnutelně drsná."
MouthTaste: "Doutník bez filtru, tmavá hořká čokoláda, vlašské ořechy, tmavé dřevo a hlavně whisky. V pozadí najdeme grepy, fenykl, lékořici a badyán. Chuť je velmi silná a osobitá."
MouthFinish: "Těžkopádná kombinace cigaretového kouře, skořice a pomerančů v hořké čokoládě. Skvěle se doplňuje s chutí nálevu."

conclusion: "Tento čaj si mě získal svojí excentričností a odvahou. Silná chuť a aroma, které po uvaření budete cítit zbytek dne. Celkově to je pro mě osvěžující změna. Jsem si jistý, že se k němu mnohokrát vrátím. Na druhou stranu chápu, že nebude sedět každému. I tak se jedná o vynikající čaj na dlouhé zimní noci."

rating: "8.5"

RedditLink: ""
---

Už jste někdy byli naštvaní na čaj? Já ano. A to přesně na tento. S nadšením jsem si ho pořídil jako exotický exemplář. Když jsem přišel domů, dal jsem ho do skříně k ostatním čajům. Druhý den, když jsem otevřel skříň, abych si vybral čaj k snídani, praštila mě ona typická intenzivní vůně. Tento čaj totiž i skrz pytlík provoněl celou skříň a tím kontaminoval i ostatní čaje. Tyto čaje už nejsou vhodné na recenzi, protože jejich aroma je načichlé kouřovou vůní Lapsang Souchongu. Poučte se prosím z mých chyb a **skladujte Lapsang Souchong v neprodyšně uzavřené nádobě**. Doporučuji například plechové nádobky s gumovým těsněním ve víčku. 
